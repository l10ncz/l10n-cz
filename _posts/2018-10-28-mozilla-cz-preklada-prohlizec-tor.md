---
layout: post
title: Mozilla.cz překládá prohlížeč Tor
tags: l10n novinka překlad
---

Komunita okolo webu [Mozilla.cz](https://www.mozilla.cz/) překládá projekt Mozilla včetně prohlížeče Firefox. Z Firefoxu vychází i prohlížeč Tor, který pro načítání webových stránek používá stejnojmennou anonymizační síť Tor.

[Síť Tor](https://cs.wikipedia.org/wiki/Tor_(software)) anonymizuje přístup k webových stránkám tak, že veškerá komunikace putuje šifrovaně přes tři další počítače různě po světě. Tímto způsobem se dá dokonce obejít státní cenzuru v různých zemích. Zároveň prohlížeč o sobě a uživateli sděluje minimum informací, takže je velmi složité nebo nemožné návštěvníka stránek vysledovat.

[![logo Tor](/assets/img/posts/tor-logo.png)](/assets/img/posts/tor-logo.png){:style="display:block;text-align:center;max-width:30%"}

I když prohlížeč Tor vychází z Firefoxu a velká většina uživatelského rozhraní je tedy přeložena, některé komponenty jsou v Toru navíc a potřebují vlastní překlad. Např. spouštěč, který se postará o připojení do sítě, nebo některé přibalené doplňky zajištující ovládání Toru. Mozilla.cz se toho ujala a stav práce včetně odkazů na wiki projektu najdete na [zde L10N.cz Wiki](https://wiki.l10n.cz/Tor). Pokud chcete přiložit ruku k dílu, najdete na stránce i odkaz na projekt na Transifexu, kde můžete pomoci svými návrhy.

V době psaní této zprávičky jsou základní soubory přeloženy a ještě zbývá dokončit jejich kontrolu. Datum vydání prohlížeče Tor v češtině tak zatím domluveno není.
